
## Yleistä
Club Nebula on Ylivieskassa toimiva luonnontieteisiin sekä tähtivalokuvaukseen perehtynyt kerho, joka on avoin kaikille tähtitieteestä, fysiikasta, matematiikasta tai valokuvauksesta kiinnostuneille jäsenille. Kerhon puheenjohtajana on toiminut vuodesta 2017 alkaen Centria AMK:n tietotekniikan lehtori FM **Tero Niemi**.


## Kerhon toiminta
Kerhon toimintaan osallistuvilta ei vaadita pohjatietoja. Kerhon jäseninä onkin henkilöitä laidasta laitaan, mm. valokuvaajia, tähtivalokuvaajia, fysiikan opiskelijoita, matematiikan ja tietotekniikan opettajia, sekä mukaan mahtuu myös oman elämänsä nojatuolifyysikoita. Tärkeintä on kiinnostus meitä ympäröivää maailmaa kohtaan ja halu oppia uutta. Kerho on maksuton eikä vaadi mitään sitoutumista.


## Kokoontuminen
Kerho kokoontuu kauden aikana (syys-touko) kerran kuukaudessa Centria ammattikorkeakoulu Oy:n Ylivieskan kampuksen tiloissa, osoitteessa Vierimaantie 7, 84100 Ylivieska. Kokoontumisaika on joka kuukauden ensimmäinen maanantai klo 18-20 (kokoustilaan ohjaus pääovelta klo 18).


## Mukaan vaan!
Mikäli kerhon toiminta kiinnostaa ja haluat tulla mukaan, ota rohkeasti yhteys Teroon sähköpostilla: tero.niemi83[ät]gmail.com. Yhteydenoton jälkeen sinut voidaan lisätä Club Nebulan Whatsapp -ryhmään, jossa kerhon jäsenet aktiivisesti keskustelevat taivaan ilmiöistä, jakavat kuvia sekä ryhmässä tiedotetaan seuraavista kokouksista sekä niiden käsiteltävistä aiheista.


![Andromedan galaksi](kuva.jpg "Andromedan galaksi") Club Nebulan kuukausikokouksessa keskustelu käy vilkkaana kaukoputken ympärillä.
